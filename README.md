# ZIPELA_-PROJECT-2
Notes


#1.	Christine Sun Kim (00:59:40)
Αυτό που πάντα με ενδιέφερε στην τέχνη είναι η έννοια του παράδοξου. Τι πιο παράδοξο να μιλήσω για την καλλιτέχνη Sun Kim, η οποία εκ γενετής κωφή  προσπάθησε να μιλήσει για τον ήχο. Τον ανέλυσε και κατάφερε να τον οπτικοποιήσει από πλευρές και αναγνώσεις που όσοι βιώνουμε την αίσθηση της ακοής, μας κάνει να σκεφτούμε πως ο ήχος είναι υπάρχει και σε άλλες μορφές, είναι ζωντανός και υπάρχουν πολλοί τρόποι να τον βιώσεις.
Παρακολούθησα μία συνέντευξή της, χαρακτηριστικά στάθηκα σε κάποια πολύ ενδιαφέροντα σημεία. Ανέφερε πως ‘’ you will never reach complete silence’’, κάτι που με έκανε να αναρωτηθώ για την υλικότητα- ενέργεια του ήχου. Ακόμα και όταν παύουμε να ακούμε τον ήχο- θόρυβο, θα ανακαλύψουμε τον ήχο σαν ένα χωρικό πλαίσιο και θα μας βοηθάει να μην χάνουμε την επαφή μας με το γύρω περιβάλλον. Επιπρόσθετα, ανέφερε πως οι άνθρωποι ενισχύουν τον ήχο. Η ίδια μπορεί να μην αντιλαμβάνεται τους ήχους που παράγει, αλλά οι άνθρωποι σαν αποδέκτες λειτουργούν σαν ηχεία για αυτήν. Κάθε ηχητικό συμβάν έχει ως αποτέλεσμα αντιδράσεις στα πρόσωπα των ανθρώπων. Επομένως έμαθε πως υπάρχει ήχος , απλά τον ακούει μέσω διαφορετικών αισθήσεων. Και αν ο ήχος είναι η συνεχής κίνηση, η αλληλεπίδραση, η τριβή, η επικοινωνία, η ίδια η ζωή. Τότε κανείς και τίποτα δεν μας αφαιρεί το δικαίωμα να αντιλαμβανόμαστε τον ήχο. Και αν ο ήχος είναι όλες οι αισθήσεις μαζί, αν όλα μας οδηγούν στο βίωμα της συνύπαρξης και σύνθεσης του όλου, ίσως τότε ο ήχος παύει να λέγεται ήχος.

2.	Robert Morris, “ Box with the Sound of it’s Own Making” (00:40:42)

Σε αυτό το σημείο θα μιλήσω για το έργο “ Box with the Sound of it’s Own Making” του Robert  Morris. Αρχικά ένας τόσο περιγραφικός τίτλος, που εστιάζει στην παραγωγική διαδικασία του έργου ‘’Box’’, ο Morris μας τοποθετεί να αναγνώσουμε κυριολεκτικά έναν τίτλο που κανένα έμμεσο- ποιητικό μήνυμα δεν υπονοείται. Το συγκεκριμένο έργο αποτελεί μια ξεκάθαρη καταγραφή της υλοποίησης της ιδέας του, δίνοντας στο κουτί ζωτικότητα. Το χέρι του Morris καθοδηγεί και δίνει πνοή στο έργο. Εν τέλει είναι ο δημιουργός αυτός που παρήγαγε το έργο ή το έργο καθοδήγησε τον δημιουργό μέσα από την ανάγκη του για αυθυπαρξία; Όπως και να έχει η τοποθέτηση του δημιουργού είναι καθοριστική αφού δίνει ύλη και υπόσταση στο κουτί, ικανό να κουβαλάει τον ήχο της δημιουργίας του. Πρόκειται για μία ύπαρξη πλέον που δεν υπονοείται μόνο φορμαλιστικά, αλλά από την καταγραφή της γέννησης του. Μία δημιουργία κυριολεκτική και υπερβατική ταυτόχρονα.

3.	Alvin Lucier,  “I am sitting in a room from 1970s” (00:42:03)

Δημιουργώντας το συγκεκριμένο έργο ο lucier μας υπενθυμίζει τον χρόνο και την έννοια του μέσω της συνεχείς κίνησης. Όταν καταγράφει το απόσπασμα του και έπειτα παίζοντας το ξανά καταγράφει το προηγούμενο, στο τέλος φτάνει σε ένα αφαιρετικό κομμάτι συχνοτήτων, που έχει χάσει την επικοινωνία του μέσω των λέξεων. Παρόλα αυτά η αλληλεπίδραση του χώρου και του χρόνου με το κείμενο του το εξέλιξε σε μία νέα δομή. Πρόκειται για ένα meta αντικείμενο.


4.	Purposeless processes, J. Cage (00:40:25)

O Cage παρότρυνε τους καλλιτέχνες να παρατηρήσουν την φύση και την λειτουργία της και να παράγουν έργα που ονόμασε άσκοπες διεργασίες (purposeless processes). Η φύση είναι ένα αυτό-οργανωμένο σύστημα που συνυπάρχει και δομείται σε πλήρη ισορροπία με το σύνολο του συστήματος, απλά για να συνεχίσει να διαιωνίζεται. Μπορεί και παρέχει στον εαυτό της αυτάρκεια και το μόνο παρασιτικό στοιχείο που έθεσε το κέρδος ως αξία είναι ο άνθρωπος. Για να μπορέσουμε να αντιληφθούμε σε βάθος την ύπαρξη της φύσης πρέπει να απαρνηθούμε το εγώ και μόνο τότε θα καταφέρουμε να επιστρέψουμε αυτό που μας δόθηκε, η εκπλήρωση δηλαδή του λόγου ύπαρξης μας (το λίπασμα). Η φύση εκπληρώνει την τέχνη αφού έχει τρόπο να επικοινωνεί την δημιουργία της ηθικά. Ο Cage μου έδωσε αφορμή να μιλήσω για αυτό και κλείνοντας θα ήθελα να αναφερθώ στην φράση purposeless processes  δηλώνοντας πως στις ανθρωποκεντρικές κοινωνίες,  ο όρος άσκοπος θυμίζει κάτι αρνητικό, αλλά στις οικοκεντρικές δηλώνει την εκπλήρωση μίας ασυνείδητης διεργασίας , όπως η αναπνοή… και διαφυλάσσει το δικαίωμα όλων το μορφών ζωής για ύπαρξη και συνύπαρξη.



5.	Political projects (1:15:18)

Με αφορμή αυτήν την φράση, θέλω να εκφράσω την άποψη μου για την πολιτική τοποθέτηση των καλλιτεχνών στην τέχνη. Ακόμα και αν ένας δημιουργός δημιουργήσει έργα που δεν έχουν έναν άμεσο πολιτικό λόγο, αποτελεί δήλωση πολιτική;
Προσωπικά όντας κοινωνός της εποχής του, ο εκάστοτε καλλιτέχνης φέρει την πολιτική του υπογραφή, δηλώνοντας και δίνοντας στοιχεία της κοινότητας στην οποία ζει. Κάθε έργο φέρει πληροφορίες υλικές, πολιτισμικές και κυρίως χρονικές, που μας επιτρέπουν να αναγνώσουμε, ακόμα και αν είναι ένα γεγονός και όχι τοποθέτηση. Όταν το έργο δημιουργείται με σκοπό την πολιτική τοποθέτηση και επαγρύπνηση, τότε μιλάμε για έργα προπαγανδιστικού χαρακτήρα.
Η ύπαρξη μας  χρονικά αποτελεί από μόνη της μία πολιτική πράξη.

Προτεινόμενο έργο

Το κίνημα της avant-garde με το οποίο νοιώθω ιδιαίτερα συγκινημένη είναι ο Ντανταισμός. Πρόκειται για μία αναγκαία κίνηση αντίδρασης ενάντια στην σύγχρονη καπιταλιστική κοινωνία. Μία ειρωνική, με όλο το δράμα της κραυγή- δήλωση των καλλιτεχνών, ανακατασκευάζοντας έννοιες, εικόνες, αντιλήψεις και αξίες γύρω από την τέχνη.
